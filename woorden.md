Woorden
=======

Renee zou het verschrikkelijk vervelend hebben gevonden dat jullie al
die moeite hebben moeten nemen om speciaal voor haar hier te te
zijn. Ze wilde zich namelijk niet opdringen of beslag leggen op je
tijd.

Zo sprak ik haar afgelopen zaterdag, een dag voor ze stierf, in het
ziekenhuis. Ze drukte me op het hart dat het niet nodig was om langs
te komen. Er was immers niets aan de hand.

Laten we daarom hier bijeen zijn voor ons zelf en voor elkaar, om stil
te staan bij wie Renee was en hoe de toekomst zonder haar eruit ziet.

Vergis je niet, ze zou erg van vandaag genoten hebben. Ze vond het
heerlijk om in gezelschap van vrienden en familie te verkeren. Ik neem
aan dat ik niet alleen voor mijzelf spreek wanneer ik zeg dat wij ook van
haar genoten.

Renee had immers de gave om mensen op hun gemak te stellen en in haar
armen te sluiten. Ze kon vaak met een griezellige nauwkeurigheid
peilen hoe jij je voelde en de woorden vinden om dat te versterken of
te verzachten.

Iedereen merkte dat. Het kwam vaak voor dat een onbekende haar
aangesprak om een babbeltje te maken. Zomaar uit het niets. Zo heb ik
een keer met haar gelunched toen een wat oudere dame kwam vertellen
dat het eten hier zo lekker was en dat ze er erg graag kwam.

Renee begreep nooit waardoor mensen haar zo graag aanspraken. Ik denk
dat iedereen hier wel een gevoel heeft waarom dat is.

Renee kon ontzettend genieten van het gezelschap van andere. Maar ze
genoot pas echt van kinderen. Nichtjes, neefjes en in het bijzonder
haar kleinkinderen. Kinderen herkende in haar een kameraadje waar ze
fijn mee konden spelen en die altijd lekker gek doet.

Vaak was ze zelf de grootste deugniet. Niet lang geleden had Sophie
een nieuw liedje geleerd. Toen we op een avond met de hele familie bij
oma & oma op bezoek waren zongen wij het liedje. Renee had de lachers
van de kinderen op haar hand door het liedje steeds te zingen en
iedere keer harder en harder op de tafel te slaan.

Renee was ontzettend eigenwijs.


Ik ben verdriet om wat Renee allemaal moet missen. Ik denk dat ik weet
wat ze nog graag zou willen zeggen als ze geleefd had.

telg: Kom maar bij oma op schoot.
Sophie: Met de vingertjes, met de vingertjes
Marlies: Dank je wel
Joost: Ik kijk ook naar jou.
Lars: Je hoeft niet de hele wereld op je schouders te dragen.
Femke: Ik ben trots op je hoe je de jongens opvoed.
Ria: Sorry dat ik zo koppig was, het is goed zo.
