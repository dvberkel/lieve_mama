Woorden
=======

Renee zou het verschrikkelijk vervelend hebben gevonden dat jullie de
moeite hebben moeten nemen om speciaal voor haar hier te komen.

Ik sprak haar afgelopen zaterdag, een dag voor ze stierf, in het
ziekenhuis. Ze drukte me op het hart dat het niet nodig was om langs
te komen, er was immers niets aan de hand.

Laten we daarom hier bijeen zijn voor ons zelf en voor elkaar, om stil
te staan bij wie Renee was en hoe de toekomst zonder haar eruit ziet.

Renee was ontzettend eigenwijs.

Renee had de gave om mensen op hun gemak te stellen en in haar armen
te nemen. Het kwam vaak voor dat wereld vreemde mensen haar in
openbare gelegenheden aanspraken. Ze had altijd een vriendelijke
woordje klaar al begreep ze nooit waarom ze nu juist haar moesten
aanspreken.

Renee kon ontzettend genieten van het gezelschap van andere. Ze
kaartte, sprak of at graag met vriendinnen. Maar ze genoot pas echt
van kinderen. Nichtjes, neefjes en in het bijzonder haar
kleinkinderen.

Vaak was ze de grootste deugniet aan tafel. Ik kan mij nog een avond
herinneren dat wij met ze alle om tafel zaten. Sophie had een liedje.
Ze sloeg om het hardst op de tafel om te genieten van de lach van de
kinderen.

Ik ben verdriet om wat Renee allemaal moet missen. Ik denk dat ik weet
wat ze nog graag zou willen zeggen als ze geleefd had.

telg: Kom maar bij oma op schoot.
Sophie: Met de vingertjes, met de vingertjes
Marlies: Dank je wel
Joost: Ik kijk ook naar jou.
Lars: Je hoeft niet de hele wereld op je schouders te dragen.
Femke: Ik ben trots op je hoe je de jongens opvoed.
Ria: Sorry dat ik zo koppig was, het is goed zo.
