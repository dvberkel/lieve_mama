Renee zou het verschrikkelijk vervelend hebben gevonden dat jullie al
die moeite hebben moeten nemen om speciaal voor haar hier te te
zijn. Ze wilde zich namelijk niet opdringen of beslag leggen op je
tijd.

Zo sprak ik haar afgelopen zaterdag, een dag voor ze stierf, in het
ziekenhuis. Ze drukte me op het hart dat het niet nodig was om langs
te komen. Er was immers niets aan de hand.

Laten we daarom hier bijeen zijn voor ons zelf en voor elkaar, om stil
te staan bij wie Renee was en hoe de toekomst zonder haar eruit ziet.

Vergis je niet, ze zou erg van vandaag genoten hebben. Ze vond het
heerlijk om in gezelschap van vrienden en familie te verkeren. Ik neem
aan dat ik niet alleen voor mijzelf spreek wanneer ik zeg dat wij ook van
haar genoten.

Renee had immers de gave om mensen op hun gemak te stellen en in haar
armen te sluiten. Ze kon vaak met een griezellige nauwkeurigheid
peilen hoe jij je voelde en de woorden vinden om dat te versterken of
te verzachten.

Iedereen merkte dat. Het kwam vaak voor dat een onbekende haar
aansprak om een babbeltje te maken. Zomaar uit het niets. Zo heb ik
een keer met haar gelunched toen een wat oudere dame kwam vertellen
dat het eten hier zo lekker was en dat ze er erg graag kwam.

Renee begreep nooit waardoor mensen haar zo graag aanspraken. Ik denk
dat iedereen hier wel een gevoel heeft waarom dat is.

Renee kon ontzettend genieten van het gezelschap van andere. Maar ze
genoot pas echt van kinderen. Buurtkinderen, nichtjes, neefjes en in
het bijzonder haar kleinkinderen. Kinderen herkende in haar een
kameraadje waar ze fijn mee konden spelen. Iemand die altijd lekker gek
deed. Eigenlijk zelf een groot kind.

Vaak was ze zelf de grootste deugniet. Niet lang geleden had Sophie
een nieuw liedje geleerd. Toen we op een avond met de hele familie bij
oma & oma op bezoek waren zongen wij het liedje. Renee had de lachers
van de kinderen op haar hand door het liedje steeds te zingen en
iedere keer harder en harder op de tafel te slaan.

Renee was ontzettend eigenwijs, koppig en trots. Ze werd niet graag
verteld wat ze moest doen. Als je het toch probeerde dan gooide ze met
gemak de kont tegen de krib.

Het was die koppigheid en trots dat maakte dat Renee haar toenemende
gebreken verbloemde. Ze ging de afgelopen jaren steeds moeilijker
lopen. Ze maskeerde dat door de "interessante" omgeving eens goed te
bekijken.

Die koppigheid en angst, maakte dat ze maar moeilijk naar het
ziekenhuis wilde. Begrijpelijk, ze had haar eigen moeder immers in
het ziekenhuis zien aftakelen. Dat wilde ze zelf absoluut niet.

Als twee davids tegen Goliath heeft Ria met de hulp van Tineke Renee
eerder dit jaar doodziek toch nog naar het ziekenhuis gekregen. Aldaar
werd een maagbloeding geconstateerd. Met de nodige inspanningen
hebben de doktoren haar kunnen oplappen.

Maar nadat ze in het ziekenhuis ternauwernood aan de dood was
ontsnapt, werd ze nooit meer de oude. Het verbloemen kostte steeds
meer moeite, ze was constant moe, ze was op.

Ze had dan ook deze keer aangegeven niet gereanimeerd te willen
worden. Iets waar de artsen en verpleegkundigen van op de hoogte waren
toen ze afgelopen zondag niet aanspreekbaar werd aangetroffen. Wij
snelde ons naar het ziekenhuis en hebben kunnen zien hoe ze haar
laatste adem uitblies, omringt door de mensen waarvan ze hield.

Renee had graag dat vandaag een vrolijke dag zou zijn. Getuigen ook de
muziek die we hebben gehoord toen we vandaag binnen kwamen. Ik ben dan
ook niet verdrietig vandaag afscheid te nemen van Renee. Ze heeft een
mooi en vol leven geleid.

Nee, Ik ben verdriet om wat Renee allemaal moet missen. Om wat ze niet
meer mee gaat maken. Om wat ze niet meer kan zeggen. Maar ik denk dat
ik weet wat ze nog graag zou willen zeggen als ze nog geleefd had.

* **Ongeboren kind**: Kom maar bij oma op schoot.
* **Sophie**: Nog een keer dan.
* **Marlies**: Dank je wel.
* **Joost**: Jij mag er ook zijn.
* **Lars**: Je hoeft niet de hele wereld op je schouders te dragen.
* **Femke**: Ik ben trots op je.
* **Ria**: Sorry dat ik zo koppig was, het is goed zo.
